oAPVT SECVNDVM.
THEODOSIANI INTEGRI CODICES.

Theodosianus non integer ad nos pervenit. Librorum quinque primorum epitome
Alariciana quamquam saeculo XVIIII aucta est praeter minora quaedam maxime ope
codicum duorum Tauriuensis rescripti (T) et Ambrosiani (A), adhuc admodum imperfecti
sunt. Quanta pars perierit, duplici computatione aliquatenus potest determinari. Codicem
laudatum Taurinensem cum infra demonstretur ea quae in Theodosiano legebantur ante
6, 4, 34 habuisse in foliis 171 sive in paginis 342 versuum 39, litterarum in versibus
singulis c. 50, efficiuntur ita litterae c. 666900. Codicem Parisinum R curn item infra
demonstretur ea quae in Theodosiano legebantur ante 6, 2,1 habuisse in foliis 256 sive
in paginis 512 versuum 30, litterarum in singulis versibus c. 40, efficiuntur ita litterae
ο.614440 et addita parte quae extat 6, 2, 1-6, 4, 34 litterarum c. 22640 litterae c. 637000.
Consentiunt igitur computationes duae eatenus quatenus in tanta elementorum ambigui-
tate expectari potest. Ex hac parte Theodosiani, scilicet ad 6, 4, 34, quae hodie super-
sunt, secundum computationem rudi opera factam (accuratiorem in talibus nemo requiret)
perveniunt ad litteras e. 252 720. Itaque ex quinque libris duae fere partes desiderantur. —
Libri undecim posteriores integri fere sunt; hiant enim quinque locis solis, scilicet ex
sexto libro exciderunt primus titulus de dignitatibus ut videtur. totus et secundi de sem-
toria dignitate constitutiones primae undecim; item tituli quarti de praetoribus et quaesto·
ribus constitutiones quae interpositae fuerunt inter 33 et extremam; item extremi tricesimi
octavi pars extrema; ex octavo libro tituli decimi quinti de his quae administrantibus
constitutiones priores; denique in fine eiusdem libri tituli plures, qui accuratius determi-
nari non possunt.

Servavit nobis Theodosianum Gallia. Codices partes particulasve eius habentes
Gallicae originis fere omnes sunt et potissimum Lugdunenses, quaeque de iis dicenda
sunt, recte ordiemur a loco (cuius admonuit Ludovicus Traube) Heirici Autissiodorensis
monachi saec. IX exeuntis 1); ‘ea tempestate' (loquitur de Germano episcopo mortuo a. 448)
‘Lugdunensium civitas prima ac praecipua Galliarum professione quoque scientiae artium-
‘que disciplina inter omnes extulerat caput. Offensa namque sapientia . . . . praeceptorum
‘inopia intercedente priorumque studiis paene collapsis huius nostrae exitialiter perosa
‘regionis Lugduni sibi aliquamdiu familiare consistorium collocavit. Ibi quas dicunt
‘disciplinarum liberalium peritia quasque ordine currere hoc tempore fabula tantum est,
‘eo usque convaluit, ut quantum ad scholas publicum appellaretur citramarini orbis gym-
‘nasium'. Scilicet ut infra explanabitur, ex duobus Theodosiani integri libris primariis
alter (hodie Parisinus 9643), qui solus servavit l. VI. VII. VIII, primum innotuit c. a. 1559
apud Stephanum Charpinum sacerdotem Lugdunensem, alter (Vaticanus reg. 886), cui
debentur ex parte maiore l. lX-XVl‚ quamquam eius proprium domicilium vetustum
ignora-tur, certe originis est Gallicae. Codicem tertium (hodie Berol. Phillipps. 1745) qui
solus servavit plenam syllogen quam dicimus Sirmondianam cum 'l'heodosiano conexam
auctamque excerptis ex Theodosiano integro, saec. VIII usurpavit Florus diaconus Lugdu-

¹) MG. epistul. vol. 6 p. 125. Conferri iubet Traubius epistulam Lupi abbatis Ferrariensis
(1. c. p. 102) scriptam a. 860: ‘noveritis monachum et discipulum meum Ad[onem] . . . . quorun-

:dam invidiosoru'm vitasse insidias et . . . . discendi studio et quietis amore in urbe Lugdunen-
srum constitisse .

