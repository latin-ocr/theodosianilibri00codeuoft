CAPVT SEXTVM.
BREVIARH EXEMPLA BREVIATA ET INCERTA.

Recensuimus adhuc Breviarii codices eos, qui quatenus perveniunt constitutiones
integras exhibent. Restant alii numero longe plures, qui aut ipsis legibus omissis earum
interpretationem Alaricianam solam retinent (hos decurtatos appello) inscriptionibus et
subscriptionibus modo retentis, modo et ipsis omissis aut singula Breviarii capita omissis
inscriptionibus et subscriptionibus ad interpretationem magis quam ad ipsas leges in
compendium redigunt (hi mihi dicuntur epitomati). Accedunt ad duos hos ordines quae
dicenda sunt de minoribus fragmentis et de libris incertis et deperditis. Haec omnia
quamquam ad Breviarium integrum magis pertinent quam ad partem eius Theodosianam,
nihilominus in Theodosiani quoque editione plena omitti non debuerunt, cum faciant ad
eius per saecula posteriora vices usumque forensem determinandum. Sed ex decurtatis
cur ita, ut fecit Haenelius, ad singula capita adnotetur, quis codex quid omiserit, causa
nulla est. Epitomae autem, quas editio Theodosiani integri recte repraesentare nequit,
si quam utilitatem habere poterunt, ei desiderio satisfecit Haenelius breviario edito integro
cum epitomis omnibus adiectis. Quibus consideratis in hoc capite brevitati potissimum
studui remittens de plerisque libris ad Haeneliana. Scilicet verba constitutionum cum
absint tam a decurtatis quam ab epitomatis‚ interpretatio autem Visigothica in libris
plenis exhibeatur recte tradita et raro dubitationi obnoxia, horum librorum utilitas Theo-
dosianum recensenti redigitur fere ad inscriptiones et subscriptiones, et vere est unus inter
decurtatos Berolinensis Savignianus‚ quo, sicut mox dicetur, usi sumus non sine aliquo
fluctu. Sed in eo fere substiti. Decurtati cum descendant nequaquam ex exemplari eodem
omnes, immo ad archetypa redeant diversa, hoc videtur recte colligi posse ex collectaneis
Haenelianis diligentibus magis quam fructuosis inter eos praeter eum quem designavi
alterum nullum inveniri, qui in subscriptionibus utilia habeat in plenis non inventa neque
ullum, qui habeat additamenta propria non item reperta in plenorum aliquo. In uni-
versum breviandi consuetudinem probabile est aliquanto demum post factum compendium
Alaricianum invaluisse, id quod confirmatur iis quae mox demonstrabuntur. Quam ob rem
cum hi libri propria et utilia operae nostrae non suppeditent, praeter ea scilicet quae
subministrant de Alaricianis (supra p. XXXI seq.)‚ nos satis habuimus ad declarandam
rationem, quae intercedit inter exemplaria haec et plena, subicere locos potiores, in quibus
codicum plenorum diversitates redeunt in breviatis.

1‚2‚ 9 (add.) ex plenis unus F

ex decurtatis Ambrosianus - Leidensis Vossianus

ex epitomis Aegidiana — Taurinensis (p. CIII)
1, 15, 17 (add.) ex plenis unus A

ex decurtatis Parisinus 4412 -— Vaticanus reginae 1023
1,16,13 (add.) ex plenis unus F

ex decurtatis Leidensis Vossianus

ex epitomis Aegidiana — Fuldensis

2, 7‚1.2 (add.) ex plenis unus 0; accedit ad 2, 7. 2 folium singulare insertum codici
Vaticano reg. 520 f. 100

