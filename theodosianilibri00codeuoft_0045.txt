nensis fuitque is liber ecclesiae Lugdunensis antequam factus est Claromontanus Etiam
breviarii Alariciani codices duo non virtute, sed aetate primarii, alter hodie Berolinensis
Phillippsianus 1761, alter olim wirceburgensis, iam Monacensis 22501 ad eandem originem
iure revocabuntur; priori enim inscriptum est e(cclesiae) Isuydfflnensis), posterior eius
gemellus ex eadem schola proficiscatur necesse est.

Quinque exemplarium Theodosiani integri partes plus minus amplae ad nos per-
venerunt; ea sunt. haec: Tauriuense (T) habens fragmenta et ex praemissis et ex libris
omnibus exeeptis tribus (Vll. XII. XV); Parisinum 9643 (R) habens libros tres VI. VII. VIII
fere integros; Vaticanum reginae 886 (V) habens integros fere libros VIIII—XVI; Halber-
stadiense habens lacinias pertinentes ad l. XII. XIIII; Vaticanum 5766 adiunctis foliis
tribus Taurinensibus (W) partes habens librorum trium postremorum. Hoc ordine iam
enarrabuntur; sed quae inter ea conexio obtineat quamque fidem singula mereantur, de
ea re si qua dici possunt, ea in capite octavo de crisi librorum scriptorum collocabuntur.
De orthographicis, item de compendiis quae dicenda sunt, infra capite nono composuimus,

Taurinensis bibliothecae publicae codex, signatus a 11,2 (= Haenel 1), quin fuerit T
olim Bobiensis monasterii, dubium non est, quamquam coniectura sola id enuntiavit Peyron
(Ciceronis orat. 1824 p. XXVIII) nec reperitur in catalogo codicum a. 1461.¹) Scriptura
posterior saeculi VII vel VIII continuit Iulii Valerii Polemii rerum gestarum Alexandri
Macedonis libros tres, quorum editor postremus (Lipsiae 1888) Bernardus Kuebler hoc codice,
quatenus Valeriana adhuc legi possunt (venena enim adhibita ad textum priorem resu-
scitandum delerunt magna ex parte posteriorem) diligentissime usus est. Quaterniones
Valeriani 1. II. ΙΙΙ. ΙΠΙ. V. VI. VIII (septimus periit totus) non integri formae octonariae
effecti sunt ex foliis formae quaternariae quadraginta tribus, quorum quaedam adhibita
sunt dimidiata, reliqua resectis marginibus mutilata. Eorum undetriginta ²) repperit Ama-
deus Peyron ediditque modo (scilicet in foliis infra enumeratis 1. 2. 5. 7—16. 178) codicem
exemplatus, modo varia lectione ad editionem Gothofredi enotata a. 1823 in actis aca-
demiae Taurinensis (memorie dell’Accademia di T orino, classe di seieme vol. 23 p. 137—330).
Quattuordecim reliqua (scilicet ea, quibus infra in elencho litteram V praescripsimus) casu
quodam seposita a Peyrono anno 1836 repperit Carolus Baudi a Vesme et tam haec quam
antea nota diligentissime et peritissime recognovit. Apographis his et ipse usus est in
editione inchoata, quae pervenit ad Th. 4, 22, 4, et qua erat liberalitate omnia descripta
communicavit primum cum Haenelio‚ deinde cum Paulo Kruegero operis nostri socio.
Hic deinde folia tria et quadraginta, quae paucis locis exceptis, exceptis item rubricis
plerisque utpote minio seriptis, recte et plene leguntur, Krueger recognita a. 1868 et denuo
a. 1878 ad ipsum codicem egregie expressit a. 1879 in actis maioribus academiae Beroli—
nensis (philologische und historische Abhandlunyen der K. Akademie der Wissensehasten zu
Berlin a. 1879: ‘codicis Theodosiani fragmenta Taurinensia’). Scripturae specimen et
Vesmius addidit (fol. 6 et 7) et dederunt (fol. 2V) photographice factum Zangemeister et
wattenbach exemplorum codicum Latinorum tabula 25. - Paginae pleraeque sunt ver-
suum 39 (f. 37. 38 sunt versuum 40, f. 1 versuum 42; minerem numerum quaedam habent
propterea quod in iis libri finiunt vel incipiunt tituli), litterarum in singulis ad quinqua-
genaS, quem numerum raro excedunt. — Scriptum esse a librariis duobus, ab altero folia
1—28. 39—43‚ reliqua 29—38 ab altero ex minutis quibusdam scripturae diversitatibus
{Qgerus effecit; exempli causa comes rei privatae notatur a priore ἶ* ff F, a posteriore
CRP. — Emendavit librum praeter ipsum librarium corrector diversus, nec desunt loci,
ut dicetur capite octavo, ubi prior lectio praeferenda est posteriori.

Corpori Theodosiani praemissus fuit index titulorum, cuius in unius ex servatis hodie
foliis (Kruegeri 43) pagina recta superest pars extrema cum subscriptione: [eaepLJ tituli
divi (sic; vide supra p. XV) Theodosium: utere felia),- sequitur in eadem pagina et a manu
eadem index imperatorum eorum, quorum constitutiones in corpus hoc receptae sunt, edi-

¹) Originem voluminis Bobiensem confirmavit Patetta (in actis acad. Taur. minoribus vol. 36

a. 1901 p. 618 seq.) demonstrans scripturae posterioris, cuius ibi specimen dedit, proprietates redire
in codicibus aliis certo Bobiensibus.

²) Folium a Peyrono visum, quo continentur 14‚3,5—14,3, 13, deinde frustra indagatum
postquam rursus repperit Patetta‚ apparuit non ad hunc codicem pertinere, sed ad alterum W.

