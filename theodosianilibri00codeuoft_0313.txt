DE VSV BREVIARll ALARICIANI FORENSI
ET SCHOLASTICO
PER HISPANIAM, GAIgLIAM, ITALIAM REGIONESQVE
VICINAS

adiecto indice locorum ex Breviario adhibitorum scripsit

Alfredus de Wretschko.

Pwoemium. —— I. Reynum Visiyotlaorzmz praesertim Hispania. II. Gallia, Germania reqiones-
que vicima III. Italia. -— Index locorum ex Brecz'ario munimem-am. Conspectus

fontium medii aevi, quos perswutatus sum. Siqlorum‚ (setae adhibui, «nec mm
librorum, qm'bus usus sum, indiculus.

De Breviarii Alariciani usu per medium aevum ct forensi et scholastico testimonia Prooemium.

in hac novae Theodosiani editionis appendice compositurus pauca tantum praefari volo.
Inter homines doctos, qui de usu Breviarii disseruerunt, Godofredus nominandus cst, qui
in capite septimo prolegomenorum ad Theodosianum de usu legis Romanae Visigothorum
locutus quaedam tantum, quae ad regiones Francogallicas spectant, attulit cetera omnia
omittens, quamquam rubrica illius capitis multo plura indicat. Saeculo deinde decimo
nono Savignius iuris Romani historiam medii aevi enarrans in appendice secunda, quam
alteri volumini operis sui (editionis II 47? sq.) addidit, duas tabellas exhibuit et in iis
testimonia, ex quibus iuris Romani librorum per medium aevum usus forensis imprimis
vero scholasticus cognosci potest, diligentissime collegit. Quarum prima testimonia secun-
dum operis eius capita disponit, altera secundum ordinem, quem iuris Romani fontes
sequuntur. Quae tabellae diligentissime compilatae. quamvis tum magni aestimarentur,
hodie eruditis satisfacere non possunt. Nam viri docti ex eo tempore non solum intentius
iuris Romani et Germanici fontibus studuerunt variosque tum ignotos detexerunt, scd
etiam eorum, qui iam innotuerant, usum melioribus editionibus faciliorem reddiderunt.
Praeterea usus tabellarum a Savignio compositarum passim eo impeditur, quod locos,
quos Breviarii redactores ex Theodosiano assumpserunt, plerumque secundum codicis
genuini editiones allegat.

Quae Savignius praebuit, quantum ad Breviarium attinent, H aenelius in appendice
editionis legis Romanae Visigothorum correxit et auxit. Dedit enim indicem variorum
Breviarii locorum, qui in posterioris aetatis libros transiisse videntur. In quo indice aeque
ac Savignius silentio praeteriit, utrum scriptores Breviario posteriores ex ipso Brcviario
an ex alio fonte hausissent, in cuius textus fragmenta Breviarii pervenissent. Sed nc
Haenelii quidem tabella una cum apparatu, quem auctor singulis Breviarii fragmentis
apposuit, omnia testimonia, quae hodie praesto sunt, adfert.

Cum fragmenta Breviarii per medium aevum late diffusa sint et valde certetur,
usuine fuerint huic vel illi iuris compendio, Breviarii aliorumque iuris Romani medii aevi
fontium minime peritus haesitabam, an clarissimo magistro invitanti obsequerer et in
munere iuris Germanici Austriacique historiae in universitate Oenipontana docendae multum
occupatus brevi unius anni spatio hanc totam materiam mediocriter perspicere possem.

