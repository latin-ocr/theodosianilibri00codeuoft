Isidori
Etymoloyiae.

Ῐιιῖἱαηί 6Ρὶ-
scopi Toletani
liber

respovsionmn.

Codex

Rivipullensz's
et
Leyfflnewwss.

Usalc'ci
Barchinoniae.

-—- CCCXII —-

Ex litterarum operibus Hispaniae Conratus [1, 97 et 151] etiam illud ex Isidori
Etymologiis ad Breviarium spectare opinatur. Nemo dubitabit, quin Isidoro, qui natione
Romanus usque ad annum 635 sedem episcopalem Hispalensem obtinuit, Breviarium notum
fuerit. Sed ut nuperrime etiam Zeumer [NA. XXIII, 480 sq.] disseruit, Isidorus in quinto
Etymologiaruni libro ius merum Romanorum expositurus historiam legislationis Romanae
cum Theodosiano finivit ob eamque rem ut omnes Novellas ita etiam Breviarium Alarici
omisit. Nonnullas quidem formas habet iuris Romani apud Visigothos vulgaris, exempli
gratia ‘ius liberorum’ [V, 24, 13]; 3611 11366 verba ‘conjugum sine liberis invicem heredi-
tatis alterna conscriptio', quamquam interpretationi Breviarii [Nova Va1.1V, 1] similia
sunt, Isidorus vel auctor eius non ex lege Romana Visigothorum, sed potius ex iure illo
consuetudinario sumpsisse videtur, quod, ut huiusmodi ‘mutua testamenta' etiam formulae
Visigothicae et Andecavenses praebent, ex fontibus Romanis Germanicisque haustum
discrimina legum scriptarum utriusque nationis exaequans iuris uniformitatem postea a
regibus ordinatam antecessit et praeparavit.

Reccesvindus a. 654 novo codice edito non solum Gothos sed etiam Romanos regni
sui hac tant-um lege vivere iussit itaque codici Alariciano legis vim undique sustulit.¹)
Constat etiam ecclesiam huic praecepto obtemperavisse, quo factum est, ut lex Romana
Visigothorum mox in Hispa-nia in oblivionem veniret.

Legitur quidem in vita Iuliani episcopi Toletani [† 690], quam unus ex eius suc-
cessoribus nomine Felix confecisse dicitur, episcopum etiam ‘librum responsionum’ scrip-
sisse ‘in defensionem canonum et- legum, quibus prohibentur Christiana mancipia dominis
infidelibus deservire‘. Conratus [I, 264 ⁵] coniecturae favere videtur illas leges, quas
Iulianus defendisset, inter Romanas esse quaerendas [Th. gen. XVI, 9 vel Β1. Th. XVI, 4].
Quamvis mihi constet Iulianum ex prioribus aetatis suae annis Breviarii notitiam serva-
visse, tamen in illo libro responsionum eum potius legibus, quas reges Visigothici ex
temporibus Reccaredi contra Iudaeos ediderunt, usum esse credo, quarum complures
Iudaeos prohibent Christiana mancipia habere [LV. XII, 2, 12. 13. 14; XII, 3, 12 sq.].

Neque a temporibus constitutionis illius Reccesvindianae in codicibus Hispaniae
adhuc quidquam reperiri potuit, quod ad Breviarii notitiam referri posset excepto illo
codice, qui 111 bibliotheca monasterii Rivipullensis saeculo undecimo fuisse videtur. Nam
ut Ewaldus [NA. VI, 389] nos docuit, catalogus librorum eiusdem coenobii saeculo un-
decimo conscriptus hodie vero iam deperditus inter ceteros libros ad varias scientias
spectantes non solum illius codicis eiusdem saeculi, qui hodie in archivio 60101136 regiae
Aragoniae Barchinonensi seponitur, mentionem facit, quo praeter nonnulla capitularia
Caroli Magni etiam Ansegisi collectionem continente Baluzius et Pertzius et Boretius in
editionibus capitularium regum Francorum usi sunt, sed etiam codicem quendam ‘legis
Romanae' commemorat, quo nomine tunc in partibus Hispaniae vix alium librum quam
Breviarium Alarici intellegere possumus. Alter codex [Legionensis, hac editione H] ante
Reccesvindum scriptus paullo post huius regis constitutionem, quam supra commemo-

ravimus, rescriptus est et ita ad nos pervenit [Mommsen in his Prolegomenis supra
p. LXXJ.

Ita iuris Romani librorum notitia in Hispania evanuit, donec saeculo decimo tertio
medio libri iuris Iustinianei ibidem pernotuerunt [Conrat I, 33]. Non omittendum vero
est Usaticorum Barchinoniae ²) duo capita ad Breviarium Alarici spectare. Sunt ex illa
parte Usaticorum‚ quae non ad primam redactionem pertinet, sed e legibus comitis
Raimundi Berengarii, qui anno 1076 obiit, excerpta est. Haec capita, si Fickeri opinio-
nem sequimur, cum aliis huius collectionis ab iurisconsultis huius comitis ex extranei iuris
fontibus hausta sunt. Nemo est, qui credat iurisconsultos eadem ex ipso codice Alari-
ciano sumpsisse.

¹) Zeumer NA. XXHI, 484 sq. Patetta in Digesto Italiano V, 977.

2) ed. Giraud in ‘Essai sur l'histoire du droit francais au moyen age’, Paris 1846, 11, 4'65 sq.
cfr. Ficker in IOeGF. Tom. suppl. Π, p. 261 sq. comatus [1‚ 33⁶ et 470⁷] haec aliaque frag-
menta collectioni aliquanto post inserta esse putat.

