— XXXVII —-

brevi sub Gothis fuerunt, et pependisse videtur non tam a Commonitorio Alariciano
(quamquam id quoque aliquem locum in ea re habuisse videtur utpote receptum in
epitomas plerasque) quam a iuris Romani legitima agnitione civibus Romanis omnibus
et clericis potissimum per diversa regna Gallica degentibus coinmuni; quo item recte
trahes, quod passini reperitur breviarium auctum ex Pauli sententiis plenis ct Theo-
dosi-ano novellisque eius item plenis reperiturque item coniunctum cum vUlpiani regulis
et lege Romana Burgundionum, posthabito iussu Alarici regis, quo usum librorum
iuris Romani alioruin in suo regno interdixerat.

10. Praeterea quaestio oritur, annon breviarii usum forensem Karolus magnus non stabili-
verit quidcm. sed confirmarit. Nam ut mittamus quod ad exemplar quoddam epitomae
Aegidianae denuo breviatae (cod. Ainbros. A 46 inf. saec. X) inscriptum ‘tituli legum ex
‘corpore Theodosiani breviter succincti’ in margine adscriptum est: ‘haec capitula a
‘Karolo primo et Pipino filio eius inter leges Francorum receptae sunt'1) — ea enim
verba, cum in eodem volumine iuter alia multa etiam excerpta contineantur ex capitu-
lariis Karoli, ad librarii opinationem recte referemus -, adest in editione Commonitorii
Cuiaciana a. 1566 ad finem adnotatio haec: ‘et iterum ‘recognita’ anno XX regnante
‘Karolo rege Francorum et Langobardorum et patricio Romanorum’. Haec adnotatio
quamquam non reperitur in ullo codice hodie noto, nihilo minus vix dubium est eam
a Cuiacio sumptam esse ex aliquo libro deperdito sive breviarii ipsius sive epitomae
Aegidianae; et constat Cuiacium usum esse praeter exemplaria hodie nota uno certe
breviarii pleni, Aegidianae autem epitomae sine dubio pluribus hodie deperditis,
Accedit quod anno quem subscriptio significat 788 tituli egregie respondent 2) neque
quicquam videtur obstare, quominus haec excerpta credantur ex capitulario eius ali-
quo deperdito. Karolus cum dicat in exordio capitularii Aquigranenis a. 809s13 (ed.
Boretius voLl p. 170) capitula ea constit-uisse se ex lege Salica‚ Romana atque Gom-
bata, probabiliter ut in Salica atque Burgundica ita etiam in Romana cogitavit de
certa lege scripta, quae vix alia esse potuit atque Alariciana, et ut extant addita-
menta ipsius ad legem Ribuariorum (l. c. p. 117) et Baiuvariorum (l. c. p. 157), et res
Italicas ordinans ait causas plerasque ‘ex Romana seu Langobardorum lege' diiudicari
potuisse, quaedam tamen repperisse se iis addenda (l. c. p. 204), potuit similiter ad
exemplum Alarici legem Romanam in Gallia receptam emissa constitutione confir—

· mare. Favet ei coniecturae codicum breviarii copia ab aetate Karolingica crescens
et, si rationem habemus decurtatorum et epitomatorum, vere ingens. Itaque adnota-
tioni ei fidem cur denegemus, causa nulla est.

De interpretatione sive, ut appellatur in libro O, explanatione, quam singulis legibus
prudentes Gothi addiderunt, hoc loco non agetur; nam non est aetatis Romanae et ex-
pendenda iis, qui rerum medii aevi curam agunt. Ego satis habui textum recensere ad-
dito apparatu quoad codices plenos pleno; decurtatos enim sprevi. Libri nostri Breviarii
antiquissimi cum aetate ad ipsam prope accedant, nihilominus neque addit-amenta desunt
Alarico posteriora Breviarii libris omnibus communia, sieut demonstrabitur in editione
Novellarum, et inveniuntur, quamquam raro, corruptelae quoque similiter omnibus libris
communeS, ut 3, 12, 3, *7 certi vel certe pro teo-ti -- 5, 9, 2, 10 quem pro quoniam - 12,1,47
praeter pro praeta-ea — Theod. nov. 22, 2 pracsidio pro de residuo.

¹) Eget-unt de sylloge hac Max Conrat, Gesclzz'clcte der Quellen und Literalur des riim. Rechts
im frz'ilzeren Mittelalter l (1891) p. 44. 226 et F.1’atetta archivio Ι(μἰινίιῑῖυο vol. 47 (1891) p. 13 seq.
et P. Fournier annales de l’Universioe' de G'renohle vol. 11 (1899) p. 393 seq.

²) Karolus magnus ab a. 774 ad a. 800 ipsis titulis supra relatis usus est annos numerans
a die 9 Oct. 768 (Boehmer regesta imperii vol. 1 a. 1889 p. LXXIV).

