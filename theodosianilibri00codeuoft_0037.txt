- XXXI —

Ipsas constitutiones imperator poni iussit reiectis inutilibus, ut sola verba disposi-
tiva remanerent; ambigua et obscura si qua reperirentur, ea elucidarentur et mutarentur.
Syllogae ordinatores significare solent formula post alia, praeterea uno loco (2, 10, 6)
altera inter cetera et ad Iocum omissa esse alia ante verba relata, omissa in fine addita
formula et cetera. Praeterea quomodo in ea re versati sint, parum liquet, cum paucas
tantum constitutiones habeamus aut- praetor 'l'heodosianum alibi traditas aut in ipso
geminatas: quae de his observanda sunt, infra explicabuntur in capite octavo de textus crisi.

Theodosi-anus secundum propositum imperatoris enuntiatum in prima illa iussione
a. 429 tolli debuit una cuni Gregoriano et Hermogeni-ano substituto novo solas leges in
usu retentas complexuro. Sed id propositum Theodosius ipse non videtur retinuisse, cuin
in constitutionibus a. 435 et 438 eius mentio nulla fiat. Publicatus, ut diximus, Theodo-
sianus in partibus tam Orientis quam Occidentis a. 438 locum suum retinuit in Oriente
usque ad a. 529, quo Iustinianus alterum illud inceptum executus abrogatis tribus con-
stitutionum syllogis antiquis suam substituit. Ita Orientis prudentes Theodosianum per
breve tantum tempus usurpaverunt, et ibi corpora iuris a longo finde tempore tractata
Ulpiani et Papiniani et Gregorianum Theodosianus neque in usu forensi aequavit neque
in scholis Nam in operibus prudentium Byzantiorum Iustiniano antiquioribus cum sub-
inde inveniantur explanationes legum ab iis adhibitarum, Theodosianus nominatim quod
sciam non citatur nisi in scholiis Sinaiticis (c. 1. 2) et fortasse apud Laurentium Lydum
de mag. 2, 10 = 3, 23 = 3, 40, nam constitutio Arcadii quam citat relatam ἐν τῷ πάλαι,
Θεοδοσιανῷ, omissam autem ἐν τῷ νεαρῷ, videtur esse Th. 8, 5, 35 vere Gratiani, nisi tota
a Lydo allegata constitutio ficticia est ut alia multa apud eum auctorem et fortasse ibi
maxime, ubi auctor provocat ad leges quae fuerunt. Item perraro prudentes Constantino-
politani antiquiores mentionem faciunt constitutionum ex 'l'heodosiano sumptarum‚ ut
Patricius (schol. Bas. 23, 1, 60) meminit constitutionis a. 408 (lust. 2, 42, 16). Codices deni-
que scripti corporis huius nulli innotuerunt originem trahentes ex Oriente.

Ut breve in Oriente fuit regnum Theodosiani, ita diuturnum in Occidente. In Italiae
sane parte maiore per Iustinianum ius antiquum pariter atque in Oriente sublatum est.
At reges Germani, qui post sublatum a. 476 Occidentis imperium in his partibus regna-
bant, ut populares suos suo quemque iure, ita homines Romanos sibi subditos Romano
vivere voluerunt. Sane Theodericus († 526) 111 Italia, Recessuindus (649—672) in Hispania,
legum codicibus Gothis et Romanis communibus editis, Romanum ius sustulerunt; sed re-
mansit id aliquamdiu in Hispania et per longa saecula cum in Italia Langobardorum tum
praesertim in Gallia, et inter iuris Romani libros usurpatos in Gallia longe primum locum
obtinuit, per Breviarium scilicet, Theodosianus; vere de eo quae habemus, redeunt omnia
fere ad eius per Gallias usurpationem per saecula continuatam. Sed quaestiones hae late
diffusae et implicatae cum meam provinciam excedant, quod ipse praestare nequeo, sup-
peditarunt amici. Scilicet intercedente Mitteisio Alfredus Wretschko professor Oenipon-
tanus testimonia de Breviarii Alariciani usu per medium aevum et forensi et scholastico
mea causa post Savignium et Haenelium diligenter composuit, ut in Appendice prae-
fationis huius leguntur.

At lex Romana Visigothorum sive, ut post Tilianam (a. 1550) Theodosiani editionem
hodie dicere consuevimus, Breviarium Alarici ne hic quidem potest praeteriri ; nam non
solum magnam Theodosiani partem aut cum paucis aut sola servavit, sed etiam codicum
Theodosiani enarratio tam necessario redit ad Breviarii libros, ut de origine eius quae
comperimus, hic locum sibi postulent. De ea re cum rerum scriptores taceant, omnia
ea veniunt ex praescriptis et subscriptis inventis in exemplaribus, quae sunt haec.

BRE VIARI I ALARICIANI PRAESCRIPTJO.
A VOTORITAS. S VB S GRIPTI O.¹)

In Alaricianis quoniam codices adhibui magna ex parte diversos ab usurpatis ad
recensendum Theodosianum‚ indicem praemittere visum est librorum in hoc capite nomi-

¹) Sub hoc titulo quae leguntur, communicata cum collega meo Karolo Zeumer item prodie-
runt breviata in editione eius legum Visigothorum p. 465—467.

