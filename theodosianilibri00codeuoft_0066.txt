Leyes Germ.

Lex Visiy.

„LX-

indicio proditur. Ex his eas, quae non repertae in Theodosiano nostro fuerunt in pleno
in libris hodie mutilis quinque prioribus et extremo octavo, in hac editione repetere
noluimus, sed admisimus eas in laterculos nostros tam dignitatum quam chronologicum.
Constitutiones servatas in utroque corpore passim invicem sese emendant et ut ubi libri
in Iustiniano variant Theodosianum testimonium litem dirimere solet, ita, licet rarius,
Theodosiani corruptelis Iustiniana lectio aliquoties subvenit. Quapropter ad Theodosianas
constitutiones Iustinianae et adlegatae sunt et· variae lectionis in apparatu ratio habita,
cum delectu tamen. Nam in corpore Iustiniano cum multi loci consulto mutati sint -——
composuit mutationes eas diligenter E. Grupe (Zeitschrift cler Saviyny-Stif’tuny‚ ro'm. Abth.
vol. 14 [1893] p. 224 seq.; vol. 15 [1894] p. :327 seq.) — eas mutationes ex apparatu remotas
iuxta textum adscripsimus; sunt enim omnino notabiles et commodum erit utrumque tex-
tum plenius quam adhuc factum est simul sub oculis habere. Reliquae autem Iustiniani
corporis lectiones variae ibi, ubi Iustiniani libri ita variant, ut pars eorum cum Theodo-
siano faciat et per hunc ipsum plerumque constet de lectione archetypi Iustiniani, in
hanc corporis vetustioris recensionem non admissae sunt nisi ex certis causis per excep-
tionem. Contra ubi Iustiniana lectio primitiva ita differt a Theodosiana, ut de muta-
tione consulto facta cogitari nequeat, illam ibi, ubi Theodosiana lectio certo mendosa
visa est. in textum recepi; praeterea eam aut in margine posui, id quod ibi fere prae-
tuli, ubi parem cum Theodosiana auctoritatem habere videretur, aut apparatui nostro
inserui, id quod in minoribus fere factum est. Subscriptiones in Iustiniano praeter Vero-
nensem librum aut servatae sunt corruptae et mutilae (id quod cadit potissimum in epi-
tomatorum PL et in Haliandrinas) aut plane deficiunt itaque Theodosianas in universum
melius traditas raro explent vel emendant; quapropter eas Theodosianis apposui delectu
habito. Apparatum Iustinianum desumpsi ex egregia editione Kruegeriana vocabulo Just.
praeposito, retentis notis iisdem, quarum laterculum propterea tabula nostra subministrat
praefationi praemissa.

V. Leges pleraeque nationum Germanicarum ad Theodosiani recensionem non per-
veniunt. Quaestiones implicatae et controversae, unde adsciverint antiquiores earum salica
Ribuariorum Alamannorum capita quaedam cum religione Christiana coniuncta, praeser-
tim de manumissione in ecclesia (cf. lex Ribuariorum c. 58) et de nuptiis incestis (cf. lex
Alamannorum c. 39), ad ius Romanum pertinent, non ad Theodosii codicem. Lex Baiu-
variorum ut uno certe loco (1, 1, 12) constitutionem a. 420 ad verbum reddit‚-ea est et in
Theodosiano tam integro (16, 2, 44) quam breviato et in Iustiniano (1‚3‚ 19) et ex hoc
potius quam ex illo in legem eam translata est (cf, Merkel in praef. MG.LL.111 p. 214).
Praeterea, ut quae de legibus his his dicenda sunt uno loco complectamur, recentiores earum
breviarium Alaricianum adhibuerunt, fortasse Langobardicae ἱ), certo additamenta ad legem
Salicam c. 13, ubi quae leguntur de matrimoniis vetitis, veniunt ex interpretatione Alari-
ciana (Loening Gesclzichte cles Kirchemechts 2, 552). Sed haec similiaque per se memora-
bilia non faciunt ad constituendum textum ne interpretationis quidem Alaricianae aliunde
satis stabilitum. —Idem dicemus de formulis chartisque praesertim Gallicis ; habent quac-
dam sumpta ex constitutionibus in breviarium receptis et magis etiam ex earum inter-
pretationibus (id quod de formulis Turonensibus demonstravit Zeumer MG. formulae 1
p. 130), sed nusquam inde adlata vidi, quae adscendant ad Theodosianum integrum. —-
Itaque reliquis huius generis documentis praetermissis attendemus ad solas leges Visi-
gothicas antiquiores et Burgundionum et Theodericianam.

VI. Leges regum Visigothorum Gothis solis destinatae, quae recte ut videtur hodie
tribuuntur regi Eurico (466—48-5: vide supra p. XXXVI), quatenus supersunt habent capita
quaedam derivata ex iure Romano, etiam ex Theodosiano (Zeumer nezaes Archiv 23 p. 431 seq.).
Ad interpretationem Alaricianam Th. 2, 33, 2 etsi c. 285 prope accedit, tamen non inde viden-
tur proficisci quae ibi leguntur, sed tralaticia esse et eius aevi iuris peritis communia
(cf. Zeumer 1. c. p. 444). Ε contrario corpus legum editum a Recessuindo (649—672)
destinatum tam Gothis quam Romanis aliqua capita habet aperte profecta ex compendio
Theodosiani Alariciano‚ inter quae eminet caput 5,5‚ 9 ad verbum descriptum ex Th. 2,·33, 1

¹) Quaestionem nuper docte tractavit I'atetta archivio qiuridico vol. 47 (1891) p. 8 seq.

