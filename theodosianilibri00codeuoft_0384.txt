Florus

PROLEGOMENA
IN CONSTITVTIONES SIRMONDIANAS.

Sylloge constitutionum, quae a primo universi corporis editore sirmondiana nuncu-
patur, ad nos pervenit sine inscriptione vel subscriptione ulla ; nam quae pro ipsius titulo
accepta sunt praescripta de episcopali iudicio, ea dubium non est pertinere ad solam con-
stitutionem primam. Videmur eam habere plenam, nam a codice unico integro quod ab·
sunt prima verba restituta nuper ex exemplari a sylloge alieno, id contra syllegae inte-
gritatem non poterit adlegari, cum adsit in eodem inscriptio, videturque magis principium
minio fortasse scriptum in archetypo evanuisse. Continet, constitutiones imperatorum
Romanorum numero sedecim (nam quae pro XVII et XVIII numerantur, supra p. LXII
vidimus excerptas esse ex Theodosiano et nostrae syllogae in codice primario subiunctas)
neque ad tempus neque, quantum quidem nobis apparet, ad aliam ullam regulam ordina-
tas, sed numeratas. Certe in codice illo primario numeri adscripti sunt ad XIIII. XV.
XVI, itemque ad XIII, qui numerus in sylloge Corbciensi, quae hanc legem ex ipsa hac
sylloge videtur deprompsisse, in XLIII corruptus est. -— Ex constitutionibus antiquissima
est prima Constantini a. 333, recentissima sexta Valentiniani III a. 425. Dubium non est
syllogen compilatam esse ante publicatum codicem Theodosianum, cum eum non solum
non adleget, sed constitutiones in eum receptas bipertitas et abbreviatas, plenas et inte-
gras proponat, at probabiliter statuetur Theodosiani compilatores usos esse ‘si non ipsa
hac sylloge, certe simili eaque omnino pleniore ex Occidente ad se adlata. Constitutiones
sunt aliae occidentales, orientales (3. 8) aliae; nihilominus syllogen formatam esse apparet
in partibus Occidentis ; utrum in Gallia an in Africa, certo decidi non potest. Illi origini
favet constitutio sexta in hoc corpore inscripta praefecto praetorio Galliarum, cum exem-
plorum duorum fragmenta Theodosiano 16, 2, 47. 16, 5, 62. 64 inserta inscripta sint prae-
fecto urbi et comiti rei privatae; huic, quod ad constitutiones duas quartam et duodeci-
mam adnotatum est venire eas ex exemplis propositis Karthagine.

Syllogen Sirmondianam vel ad eam pertinentium constitutionum aliquot vel aliquam
exhibent codices qui sequuntur.

Berolinensis Phillippsianus 1745 (Rose n. 83; cf. Maassen Quellen 1, 775), nobis Z,
saec. VIIsVIII, aliquando teste Sirmondo ‘Lugdunensis ecclesiae metropolitanae’, deinde
Claromontanus sive Sirmondi, solus universam syllogen constitutionum sedecim servavit.
Sylloge quamquam et titulo proprio et subscriptione caret, videtur integra in hoc libro
contineri, neque enim quicquam ibi deest tarn a principio quam in fine; praecedunt con-
cilia Gallica aliaque ecclesiastica apud Rosium diligenter recensita, sequuntur excerpta
ex codice Theodosiano, de quibus supra (p. LXII) egimus, quibus cum hac sylloge nulla
communio videtur esse.

Florus ecclesiae Lugdunensis diaconus imperante Ludovico pio non ignobilis (egerunt
de eo diligenter Maur-ini hist. litt. de la France vol. 5 [1740] p. 213 seq.) contra Modoinum
Augustodunensem episcopum et carmen direxit editum apud Mabillonium vet. anal. (1723)
p. 414 et commentarium composuit, cuius duas habemus epitomas, alteram editam' ex
‘codice sancti Mariani Autissiod. o. p? apud d'Achery spicil. tom. 12 (1675) p. 48 seq. in-
scriptam laeaec α donmo Floro viro prudenti collecta sunt ex leye et canone enarratam dili-

